os suanus srrs‘rous Β. parm Arosrom. 591

dignabatur, primum locum semper tenuit. supremus totius gregis Chri-
sti pastor constitutus immediate post Domini ascensionem primatum in
totam Ecclesiam exercere coepit, atque primum quidem lerosolymiS, inde
ab a. 42. Romae supremo suo munere functus est, usque dum a. 67. eo·-
dem die, quo S. Paulus , vitam glorioso martyrio coronavit; Romae quo-
que duas suas epistolas scripsit.

Quae in Evangeliis de B. Petro narrantur, hoc loco 'repetere opus non est, quia
longe pleraque alibi iam attigimus; duodecim prima Actuum capita integra fere de
eo agunt eiusque merita in fundandis et confirmandis ecclesiis iudaeochristianis Pa·
laestinae et in fundamentis ecclesiarum ethnicochristianarum iaciendis narrant.
Cum plerisque catholicis scriptoribus pro certo admittimus, principem Apostolo-
rum a. 42. Romam venisse, romanam ecclesiam fundasse , eamque usque ad vitae
[inem gubernasse. Neque tamen ita Romae eum consedisse dicimuS, ut novis iti-
neribus apostolieis Evangelium aliis in terris propagare omiserit3 bis saltem post
a. 42. eum lerosolymis fuisse testatur S. Lucas (a. 44. et a. 51. cfr Act. 12,1 sqq.;
15,1 sqq.); aliquamdiu eum Antiochiae commoratum esse refert S. Paulus (Gal.
2,11); eum Corinthi fuisse et docuisse asserit S. Dionysius Cor. (Eus. H. Ε. ΙΙ.
25) consentiente S. Clemente Rom. (ι Cor. 47), alia quoque itinera eum fecisse
colligimus ex Gal. 2, 8 et 1 Cor. 9,5.

Quaeritur autem, num etiam in Pontum, Galatiam, Cappadociam, Asiam, Bi-
thyniam, quarum provinciarum incolis suas epistolas scripsit (1 Petr. 1,1), expc-
ditionem apostolicam instituerit, id quod post origenem aliqui veteres tradiderunt,
et num Babylone in Mesopotamia resederit indeque priores suas literas dederit,
id quod ex 1 Petr. 5, 13 plurimi interpretes protestantici desumunt.

De B. Petri itinere apostolico in Asiam Min. suscepto certam traditionem non
habemus3 Oriqenes‚ qui primus de illo loquitur, illud ex inscriptione prioris epi-
stolae coniecit (Or-ty. in Gen. t. 111), atque eodem modo illud ex solis epistolae
verbis collegit Eusebius (H. E. 111. 4); SS. Epiphanius (Haer. 27,6) autem et
Hieronymus (de Vir. ill. 1) aliique recentiora, qui illud absolute asserunt, se aliud
assertionis fundamentum praeter epistolae inscriptionem non habere verbis suis
innuunt. Altera tamen ex parte S. Petrus lectores epistolae suae interdum ita al-
loquitur, ut eos non a se ipso, sed ab aliis Evangelium accepisse insinuet <1 Petr.
1,12. 253 5‚12; 2 Petr. 33). ltaque licet eum aliquando nonnullas Asiae partes
peragrasse non negemus, enm tamen Occidentis potius quam Orientis Apostolum
fuisse censemus; neque ideo eum ecelesiis Ponti etc. scripsisse, quia utpote ab
illo fundatae sub illius speciali cura essent, pro certo asserimus.

De altera quaestione traditione certa constat3 etenim usque ad 16. saec. inde a
Patrum aetate omnes unanimi consensu tradiderunt, S. Petrum in sua epistola no-
mine Babylonis Romam designasse. S. Papias, Clemens Alex„ Eusebius (H. Ε.
11. 15) sine ulla haesitatione id asserunt, eosque iuniores S. Hieronymus (de Vir.
ill. 8), Ven. Beda (inl Petr. 5,13), oecumenius (i. e. l.), Theophylaotus (i. e. l.)
sequuntur3 excipiendus solus est Cosmas Indicopl. scriptor nullius auctoritatis.
Cum hac traditione consentit historia antiqua , quae sedem episcopalem a Petro
Babylone aut in Mesopotamia fundatam prorsus ignorat3 etenim ipsae ecclesiae
Mesopotamiae, licet fundatores suos inter Apostolos et apostolicos viros quaesie-
rint, de Petro plane tacent. Adde, Babylonem tempore Christi teste Strabone οὐδὲν
εἰμὴ τεῖχος, teste Plinio solitudinem fuisse. Hinc mirum non est, quod mediae
aetatis et recentioris temporis interpretes catholici omnes paucissimis exceptis no-

