DE DUABUS EPISTOLIS AD THESSALONICENSES. 543

stolus duabus ecclesiiS, quae in similibus periculis versantur, similia sane monita
dare potest. Porro quid miri in eo est, quod Thessalonicenses ob fortitudinem in
perferendis persecutionibus laudentur (I. 1, 6 sq.,) sed eodem tempore, ut non-
nulla vitia evitent, moneantur (1. 4, 2 sqq. ); aut quod inter Thessalonicenses et in-
ter Iudaeochristianos palaestinenses comparatio quaedam instituatur (1. 2,14 sqq.) ‚
quum ambae ecclesiae a contribulibus suis vexatae eandem fortitudinem exhibue-
rint; aut quod Paulus de suis contribulibus tot et tantas persecutiones fortiter
perpessis glorietur, Iudaeos vero incredulos, qui omni quo potuerunt modo pro-
pagationem Evangelii impediverunt, α omnibus hominibus adversari ι dicat etc.

Contra alterius epistolae authentiam praeter expressiones nonnullas α non pau-
linas n , quas a Paulo adhiberi potuisse nemo negat, tria potissimum urgentur.
a.) Levissimum est, quod in fine signum authentiae epistolarum paulinarum indice-
tur, quod in plerisque desit (2 Thess. 3‚17); nam Thessalonicensibus tantum, qui
lictis literis in errorem erant inducti (11. 2,2) , Apostolus certum genuinarum sua-
rum epistolarum signum dare voluit, nequaquam autem se omnibus suis epistolis
idem additurum dicit. — b.) Porro secunda epistola cum priore pugnare dicitur.
ln priore enim adventus Christi tam vicinus supponitur, ut Paulus et Thessaloni-
censes advenienti Domino vivi sint occursuri (1. 4,1o)‚ in altera vero eum· nondum
instare asseritur (Π. 2,2); in priore diem Domini subitam et inexspectatam venire
docet Apostolus (Ι. 5,2), in altera indicat signa praecursoria diei illius (ΙΙ. 2 sqq.)..
Quam alteram pugnam temere asseri patet consideranti, quomodo Dominus ipse
de die illo locutus sit (Mami. 26). Ad priorem autem quod attinet, Paulum diem
Domini vicinum dixisse negamus3 diserte enim asserit, se tempus definire nolle
(l. 5,1 sqq). Nisi quis igitur Paulum in duabus phrasibus immediate sese exci-
pientibus sibi ipsum contradixisse statuere velit, verba obiecta (« nos qui vivimus,
qui relinquimur, simul rapiemur cum illis obviam Christo a») alia ratione expli-
care debet. Apte autem explicantur, si Apostolus ex mente Thessalonicensium
loqui et quasi ad hominem argumentari dicitur. Duplici enim in errore versaban-
tur Thessalonicenses3 vicinum enim esse Domini adventum putantes et suum
ipsorum statum cum statu defunctorum comparantes conquerebantur ι α noS, qui
in adventu Domini superstites erimuS, feliciores sumus fratribus nostris defunctiS,
siquidem illos praeveniemus in beatitudine n. Utrumque autem errorem refuta-
turus Apostolus praeprimis negat assertum verbis eorum assumtis : α nos qui vi-
cimus... non feliciores erimus »ς deinde alterum errorem aggreditur monenS,
tempus diei Domini prorsus esse incognitum, ideoque semper esse vigilandum. -

r.) Tertio in loco obiicitur doctrina de Antichristo (11. 2, 3 sqq. ), quam alii dicunt
iudaicam fictionem Paulo indignam, alii ex Apocalypsi exortam et Paulo recen-
tiorem, alii commentum montanisticum, alii de Nerone explicant ideoque post
Neronis mortem prodiisse censent, alii de gnostica haeresi intelligunt, ita ut
'traiani tempore sit exorta etc. Sibi quisque ex rationalistarum schola explicatio-
nem fingit‚ qua authentiam epistolae impugnet3 at varietas explicationum clare
quidem ostendit, rationalistas ad genuinum verborum sensum nondum pervenisse,
at non suflicit, ut verba ipsa Paulo abiudicentur. Etiam a Patribus et interpre-
tibus diversimode explicantur, quia nobis cognita non sunt, quae hac de re Pau·
lus se coram Thessalonicensibus exposuisse dicit (ll. 2,5. 6); evidens autem est,
epistolae authentiam non posse addubitari ‚ quia nonnulla verba sunt obscura, ce-
teriun probabilem verborum explicationem tradunt commentarii catholici.

