ne mem nsrnea woronna-ra· m· omniun. 285

dique cupido, eadem luxuria et libido; consonat quoquc utriusque vitae chrono-
logia. Teste Herodoto (vn. 8 sqq.) Xerxes a. 3. regni omncs imperii principes
Susis congregavit, ut cum eis de bello Graecis inserendo consilia conferret3 illa
igitur ocoesione celebrata sunt festa, quae a. 3. Assuerus cunctis principibus prae·
parasse dicitur (1,3) et quorum occasione reginam vasthi repudiavit. Anno 5.
deinde Xerxes infelicem expeditionem in Graeciam suscepit et anno insequente
reversus est. Illo igitur tempore congregatae sunt puellae, ex quibus novam
reginam eligeret3 intercedente autem bello graeco optime explicatur, cur Assue-
rus ab a. 3. usque ad a. 6. electionem novae reginae retardaverit (2,16 cl'r 2‚12).
Consonant demum, quae de persicis rebus tradit noster liber, cum profanorum
auctorum descriptionibus.

2. — Veram igitur in l. Esther historiam narrari certum est, eoque
certius , quo leviores sunt obiectiones omnes magna cum operositate con-
tra libri auctoritatem conquisitae.

Quidquid adversariis creditu videtur difficile, velut magna obiectio proponitur,
licet ne minimam quidem difficultatem creet. Praecipua enim haec sunt. Creditu
eis videtur difficile, quod Esther iudaicam suam originem tamdiu regi et Amani
occultare potuerit; neque enim attendunt, viros polygamiae addictos de concu-
binarum origine parum esse sollicitos nec Xerxem (ac multo minus Amaneni)
rationem habuisse , cur Estheris genus exquireret. — Credere non possunt, As-
suerum iam undecim mensibus ante diem caedi Iudaeorum destinatam hae de re
decretum promulgasse3 neque enim attendunt, Amanem ex Persarum more diem
caedis sorte exquisivisse atque pro sua superstitione non dubitasse, quin hic dies
sorte assignatus , quidquid antea ageret non obstante, faustus sit futurus3 ceterum
nec suga nec rebellio Iudaeorum in vasto regno dispersorum videbatur timenda. —
Neque credere volunt, ludaeos, quum vitae defendendae permissionem ‚decreto
regio accepissent, omnes suos hostes vicisse atque uno die 70.0oo virorum occi-
disse. Attamen satrapae optime sciebant, decretum regium a Mardochaeo trans-
missum exsecutioni esse mandandum, ab illis autem adiuti Iudaei suos hostes
facile vincere potuerunt. Iam vero eos in vastissimo imperio, 'quod ab India ad
Aethiopiam sese extendit, 7o.000 hostium uno die occidisse, improbabile non est,
si Mithridates in regno multo minore 80.οω Romanorum uno die occidit. — His
similes, sed leviores, sunt reliquae difficultates,

3. — Inter varias sententias de libri Esther origine propositas illa recte
praefertur, quae potiorem hebraicae narrationis partem (Li-932) Mar-
dochaeo attribuit, opus tamen per Esdram, quando festum Purim a Iu-
daeis palaestinensibus receptum est, duabus appendicibus institutionem
testi approbantibus (9,23-28.29-32) terminatum esse censet. Recentioris
enim originis non deprehenditur vestigium.

Viris ι magnae synagogae n Thalmudistae opus attribuunt, SS. Anqustinus et
Isidorus Hisp. Esdrae, clemens Alex. et plerique antiquiores interpretes Mar-
dochaeo3 ex commentariis Mardochaei Iudaeum paullo recentiorem sed in per-
sico imperio degentem opus composuisse, multi catholici recentiores tenent, a
quorum sententia haud longe nostra recedit. -- Recte monent plerique, multa
tam accurate et dilucide narrari, ut ipsa narrationis indoles testem aequalem pro·
dat, atque alia legi, qnae a solis Mardochaeo et Esthere tradi potuerint. Accedit

