Ι528 DE Novi TEST. Lmnls DmAcncts. - CAP. 1. DE EplsTous PAULI umvnasE.

familia eius romanam civitatem acceperit aut Tarsi sedem suam fixerit, ignora-
mus; sine speciali providentia autem id non esse't'actum , est manifestum. Ad ci-
vitatem enim suam romanam Apostolus non semel provocavit, ut iniustos suos
persecutores confunderet (Act. 16,37 sqq.; 22,25 sqq), eique etiam debuit, quod
Romam adductus ibi Evangelium praedicare potuerit (Act. 25,10 sqq.).

Tarsi, quae civitas illa aetate studio scientiarum Athenas et Alexandriam supe-
ravit, graecis literis imbui potuit, atque eum hac occasione usum esse, non
tantum stylus eius vere graecus docet, quo praeter Lucam reliquos scriptores
Novi Test. superat, sed etiam allegationes quaedam graecorum poetarum, quibus
interdum usus est (Act. 1⁷,283 1 Cor. 15,333 Tic. 1,12). Graecis igitur literis
imbutus vix pueritiam egressus lerosolyma venit, ἐκ νεότητος enim se in sancta
civitate vixisse ibique esse enutritum (ἀνατεθραμμένον) asserit (Act. 26,4; 223).
Magistrum nactus est Gamalielem seniorem (Act. 22,3)‚ virum non minus in·

signem apud IudaeoS, qui eum α gloriam Legis n (ΠἾἸΠΠ ἹἹὨ) appellant, quam
apud ChristianoS, qui eum velut Apostoli magistrum colunt et ob sapiens eius,
quo primam Christianorum persecutionem sedavit, iudicium honorant (Act. 53⁴).
In scholis autem suis rabbini solam sere scripturam tractare solebant, sive ut
praecepta eius accuratius definirent malacha), sive ut eam ex traditione expli-
carent (Haggada3 cfr Diss. 111. § 7, 1. p. 147). Cui studio Paulus iuvenis quoque
operam suam impendit3 immerito autem acatholici interpretes nonnulli in eius
epistolis rabbinicam illam hermeneuticam invenire volunt, qua Thalmudistae
quidquid volunt ex omnibus Scripturarum vocabulis et literis derivant. Procul
dubio maxima est Veteris Test. scientia in Apostoli epistoliS, neque solo proximo
sensu literali contentus haud raro legitimis eius consectariis asserta sua confirmat,
ex typico sensu argumenta multa desumit, interdum verba scripturistica ad suum
thema scite accommodat, quin etiam externus argumentationis modus continuis
interrogationibus frequentibusque interpellationibus scholam rabbinicam prodit,
at haec omnia a rabbinica vel potius thalmudica hermeneutica longe absunt. Eo-
dem tempore, quo literarum studiis vacabat, patrium morem secutus Paulus
opificium didicit3 α pulchrum enim esse studium Legis, si cum opificio coniunga-
tur ι) aiunt rabbini. ιι Scenofactoria ars ν autem, quam addidicit, ei postea inser·
vivit, ut sibi ipsi sociisque victum quotidianum pararet, ne gravaret fideles
(Act. 18‚3; cl'r 20‚34; 1 Thess. 2‚9; 2 Tlaeess. 3,7 sqq.; etc.).

Quamdiu Paulus ad Gamalielis pedes sit erudituS‚ ignoramus, eum enim usque
ad diem, quo inter S. Stephani persecutores nominatur, semper in civitate sancta
resedisse, vel ideo non est probabile, quia secus procul dubio Dominum N. vidis-
set eiusque passioni interfuisset, quod vero umquam Dominum in terris agentem
viderit, nullibi indicat3 et quum continuo se ipse accuset, quod Ecclesiam sit
persecutuS, non tacuisset crimen suum, si in Domini passione partem habuisset.
Quare studiis absolutis in Ciliciam reversus esse nec nisi post Domini mortem
lerosolyma rediisse videtur. Quomodo Ecclesiam sit persecutuS, susc refert
S. Lucas (Act. 7 ,57-8,a; 9,1 sqq.) et ipse Apostolus (Act. 22‚19 sqq.; 26,9 sqq.
cfr 1 Cor. 15‚9; Gal. 1,13; Eph. 3,8; Phil. 3,ss etc.). Probe autem adnotandum
est, eum velut legatum synedrii omnia haec egisse3 ante 30. annum aetatis autem
Iudaei publicis muneribus non fungebantur, a. 33. aerae vulg. igitur saltem tri-
gesimum annum iam attigerat, ita ut cum aliqua probabilitate a. 3. aerae vulg.
natus esse dicatur; revera in ep. ad Philem. 9. sese dicit senem5 epistola illa au-
tem scripta est versus finem captivitatis romanae, i. e. exeunte a. 63.

 

