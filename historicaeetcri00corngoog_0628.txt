618 nn Novi Tsssr. Lumo rnorun‘rrcO. — nn APOCALYPSI n. ioannis nos-rom.

hostibus internis et externis reportatas spectaverant, animis deiecti de promisso
divino auxilio dubitare coeperunt? Si iam triginta annis antea ι illusores n irri-
dentes interrogaverant : α ubi est promissio aut adventus eius? ιι (2 Petr. 3,4).
multo maiore cum veritatis specie alii illusores exeunte saec. 1. Christianos hac
interrogatione ad desectionem seducere potuerunt. Contra hoc igitur periculum
fideles praemuniturus Deus Ecclesiae Apocalypsin dedit, atque non tantum pro-
missione sua saepius repetita, so cito esse venturum ( l,1. ὃς 3,11; 11,14; 22,6. 10].
Christianos ad fiduciam et patientiam exhortatus est , sed magnifica quoque ultimi
triumphi descriptione animos eorum erexit eosque ad puram fidem suam eusto-
diendam fortiterque tolerandas tribulationes exhortatus est3 hinc in epistolis om-
nibuS, quibus Apocalypsis ecclesiis Asiae inscribitur, α vincenti» semper promittitur
praemium, atque in singulis septem promissionibus unus ex fructibus indicatur.
quibus omnibus fruituros esse beatos in nova Ierusalem duo ultima capita docent.

2. - Attamen universali quoque omnium aetatum Ecclesiae Deus Apo-
calypsin destinavit, ut eadem ratione omnibus omnium temporum fide-
libus in omnihus tribulationibus esset consolationi et exhortationi3 simul
autem per illam multa dogmata clarius proponere voluit, ut digna esset
librorum sacrorum clausula.

Obscura procul dubio etiam hodie nobis est Apocalypsis3 neque enim symbola
eius pleraque hucusque apte sunt explicata nec ipsum eius argumentum cum cer-
titudine est definitum, sed quodcumque eius argumentum statuitur, sive omnia.
sive sola prima, sive sola ultima Ecclesiae fata praedicta sunt, id manifesto com-
pertum est, Christi et Ecclesiae finalem de omnibus suis hostibus quum internis
tum externis praedici triumphum. Quaecumque igitur exoriri possunt pericula,
semper certi sumuS, Ecclesiam illa esse superaturam illisque superatis novum
splendorem novamque gloriam esse assecuturam. Confirmat igitur Apocalypsis pro-
missionem a Domino factam, portas inferni contra Ecclesiam supra Petrum sun-
datam numquam esse praevalituraS‚ atque praeclarae istius promissionis est quasi
complementum.

Sed integra quoque Evangelia quodam 'modo cumple13 Evangelia enim Filium
Dei nobis exhibent, qui semet ipsum exinanivit formam servi accipiens seseque
humiliavit sactus obediens usquc ad mortem crucis3 eundem autem Filium Dei
nobis ostendit Apocalypsis exaltatum, cui est datum nomen, quod est supra
omne nomen, ut in nomine Iesu omne genu flectatur, et omnis lingua confiteatur.
quia Dominus Iesus Christus in gloria est Dei Patris3 itaque Veteris Testamenti
vaticinia de Messiae adventu glorioso regnoque aeterno in mentem revocat et ex-
plicat; atque integer liber est quasi canticum triumphale et nuptiale Christi om-
nibus hostibus devictis nuptias cum sponsa sua Ecclesia celebrantis (19,7. 93 20.
9 etc). Multa alia praeterea dogmata de angelis , de gloria aeterna beatorum et de
poenis damnatorum, dc divinis attributis etc. etc. clarius enuntiat.

Argumenti igitur obscuritate nou obstante Apocalypsis nobis quoque utilissima
estet omnibus aetatibus utilissima erit , donec tandem, quando omnia vaticinia iam
erunt impleta, omnia quoque symbola luce divina illustrantur. α Quaecumque
enim scripta sunt, ad nostram doctrinam scripta sunt, ut per patientiam et conso·
lationem scripturarum spem habeamus ι. (Rom. 15,4). Ceterum si eam nondum
intelligimuS‚ ad humilitatem quoque eius obscuritas nos hortatur, ut cum S. Dio-
nysio Μ. (fragm. 3.) dicamus ε ι Huiusmodi de illo libro opinionem concipiens

 

 

