538 nn Now ‘res-r. unius mmcnms. - cnr. 1. nn Epis-r. mumius unmnss.

dit, ita etiam styli elegantiam non curabat Apostolus ad id unum inten-
tus, ut cogitationem suam plene exprimeret; at quum esset orator natus,
omnes eius epistolae nativam spirant et germanam eloquentiam, qua
omnium animos secum abripit.

α Hyperbatis frequenter uti Apostolum propter velocitatem sermonum suorum
et impetum, qui in eo fuit, Spiritus ι) dixit iam S. Irenaeus (c. Haer. 111. 7), ne-
que immerito primam causam difficultatis epistolae ad Rom. Origenes in eo in-
venit, « quod elocutionibus interdum confusis et minus explicitis Paulus uteretur ε
(in Rom. Praef.). Frequentes apud eum sunt ellipses et anacoluthi, quum notis
affluentibus cogitationibus inchoatam periodum non concludat aut ad aliam
constructionem transiliat (Rom. 2‚17 sqq.; 5,12 sqq.; 932 sqq. etc.; 1 Cor. 11,16;
2 Cor. 6,13 etc.), neque rariores sunt verborum complexiones nimis protractae
atque continuis incisis interruptae, quum omnes ideaS‚ quae uberrimae scribenti
affluebant, una phrasi complecti conetur (Rom. 1‚1-⁷ 3 3‚24-27 etc.;13ph. 1,3-
14 etc.). Quibus omnibus non obstantibus nemo paulinas epistolas legere po-
terit, quin Apostoli artem dicendi admiretur, qua omnium attentionem captivam
hune in finem continuis illis utitur interrogatiunculis et interpellationibus
(Rom. 2,4. 353 3‚5. 93 4‚1 etc.)‚ acutis· antithesibus (Rom. 2,21 sqq.), grada-
tionibus (Rom. 5,3 sqq.; 839 sqq), enumerationibus (Rom. 138 sqq.) innu-
merisque aliis dicendi figuris, Maxime autem stylus paulinus singulari eminet
energia, α quotiescumque, inquit S. Hieronymus (ad Pammach. ep. 48,13), Pau-
lum Apostolum lego, videor mihi non verba audire, sed tonitrua... Videntur
quidem verba simplicia et quasi innocentis hominis et rusticani et qui nec facere
nec declinare noverit insidias; sed quocumque respexeris, fulmina sunt n. At non
tantum hostes terret et profligat, sed omnes affectus exprimere atque in lectoribus
excitare novit, ut omnes animos Christo lucrifaciat.

3. -- Ceterum epistolae Pauli, quamvis eas more antiquo a salutatione
inchoet et variis adscriptis salutationibus apostolicaque benedictione ter·
minet, pleraeque tractatibus theologiciS, quam epistolis proprie dictis
similiores sunt.

Ad epistolicam genus proxime accedunt ep. ad Philam. et ad Philipp., ab eo
longissime recedit ep. ad Hebraeos, quae homilia rectius, quam epistola, vocatur
atque etiam inscriptione epistolari caret. Pro antiqua salutationis formula, quae
in lacobi epistola etin decreto apostolico retenta est (χαίρειν Iac. 1,1; Act. 15335.
aliam elegit fidelibus aut cum S. Petro ι gratiam et pacem n aut cum S. Ioanne
α gratiam, misericordiam et pacem » precans; suo autem nomini in plerisque epi-
stolis nomen unius alteriusve ex discipulis (Timothei, Silvani, Sosthenis) adiungit.
Salutationem excipere solet gratiarum actio de bonis ecclesiae illi, cui scribit, a
Deo praestitis; qua non tantum fideles ad easdem gratias agendas indirecte exhor·
tatur, sed simul eorum animos sibi conciliat. Quibus praemissis argumentum suum
ita tractare incipit, ut plerumque in priore parte dogmaticam quaestionem ali-
quam explicet et demonstret, in altera paraenetica virtutes illas commendet, quas
ecclesiae illi magis necessarias esse censebat. Epilogus demum praeter salutationes
benedictionem apostolicam continet, quam sua manu saepe addidit, ut fideles
epistolae authentiam cognoscerent3 scribae enim reliqua dictavit (cfr 2 Thess, 22
ct 3,17; 1 Cor. 16,21; Gal. 6,11; Col .4,18; Philem. 19 etc.).

 

