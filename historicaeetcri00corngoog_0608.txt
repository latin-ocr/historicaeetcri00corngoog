598 nn Novi resr. umus mmm-leis, — cAP. 111. ne EplsTOLls cunonem.

(1‚1)‚ teste oculari transfigurationis (1‚17)‚ prioris epistolae auctore (3, 1), scriptam
esse dicit atque vere apostolicum spiritum integra prodit, plerisque nimis durum
esse videbatur. Qui scrupulus ι criticos ι modernos non retinuit, sed ad unum
omnes eam velut spuriam traducunt, quae aut exeunte saec. 1. (Ewald), aut in
priore parte saec. 2. (Creduer etc.), aut medio saeculo 2. (Hilqenfeld etc), aut
circa a. 170. (Davidson), aut a. 180. (Volkmar) ad Petrinos ct Paulines conci·
liandos (Neotubinq.) , aut ad gnosticos impugnandos (Hofman etc), aut ad fideles
de retardato Christi adventu consolandos (Holtzmamz), aut ad nescio quid conficta
sit. Quibus arbitrariis assertionibus non immorati argumenta , quibus authentiam
impugnant, paucis examinabimus·

Epistolam nostram monent magna affinitate cum Iudae epistola coniungi, immo
integrum fere caput 2. ex illa esse desumtum3 dedecere autem Petrum tali ratione
alterius Apostoli scripta expilare. - Affinitatem haud levem inter duas epistolas
inveniri, certum est; at duo probe sunt adnotanda ε a.) a tribus saeculis id ω in
contro-versia, utrum Petrus a luda, an Iudas a Petro dependeat3 licet igitur Petrus
a Iuda dependere rectius dicatur, de seraitz· tamen imitatione sermo non est; ὸς·
affinitas ab adversariis quam maxime exaggeratur, siquidem non invenitur nisi in
2‚1·3‚3, atque in tota epistola, quae plus sexaginta versibus constat, non nisi duo-
decim maiorem minoremve similitudinem cum Iudae epistola habent. Immerito
igitur auctor nostrae epistolae ludam expilasse asseritur3 eadem potius ratione.
qua in priore aliquos textus paulinos ‚ in altera aliquos textus Iudae adhibere
voluit. Iudas in suae epistolae inscriptione apostolicam suam dignitatem tacuerat:
minime igitur dedecuit Petrum, ut coapostoli sui epistolae maiorem auctoritatem
conciliaret, aliqua argumenta ex illa transumere.

Addunt adversarii, haereticos, qui in epistola nostra describuntur, chimeram
esse nec umquam exsistere potuisse; sed cur fieri non potuit, ut haeretici antino-
mistici, si de poenis in futuro iudicio subeundis monebantur, futuram retributio-
nem ludibriis impugnarent ἓ - Porro auctorem epistolae, licet ubique lectoribus
se velut Apostolum Petrum obtrudat, sibi tamen non constare et ad ι Apostolo-
rum pracceptum ιο velut ad maiorem auctoritatem provocare (3,2) dicunt; at in
loco obiecto non ad apostolicum , sed ad dominicum praeceptum provocat, quod
lectoribus iam per eorum Apostolos (α Apostolorum vestrorum ι), inter quos Pe·
trus non fuit, sit promulgatum. -— Deinde omnes paulinas epistolas auctor iam
cognovisse et pro scripturis sacris adhibuisse asseritur (3,15.16), id quod tempore
apostolico fieri non potuit. At Petrus expressione a in omnibus epistolis u uti per
se patet, illas intelligit, quae eius tempore iam vulgatae etin Christianorum mani·
bus erant. Quod autem illas Scriptuiis adnumeret, id optime se habet3 unde enim.
nisi ex Apostolorum testimonio sive scripto sive tradito.. libros Novi Test. esse
inspiratos nobis innotuit? — Demum stylo secundam epistolam a priore dissentire
aiunt3 at huius difficultatis probabilem solutionem iam indicavit S. Hieronymus
(ad Hedib. ep. 120‚11). Eadem scilicet ratione, qua epistolae ad Hebraeos aucto·-
rem S. Paulum, scriptorem autem S. Clementem fuisse diximus, Petrus quoque
nostrae epistolae auctor recte dicitur, licet ei solae sententiae solusque ordo
nexusque, uni autem ex eius discipulis dictio sermonisque ornatus debeantur3 id
insinuat S. Hieronymus, ubi Petrum α pro necessitate rerum aliis usum esse
interpretibus ι asserit. Ceterum addamuS, S. Petrum alio modo loqui debuisse in
priore paraenetica, alio modo in altera polemica epistola, atque tam parva
esse duo scripta , quae nobis reliquit, ut certum ex illis iudicium de stylo petrino

gnobis efformare non possimus.

 

