ns ezr-:enisus vrrA ar nicusus. 405

Admodum pauca de eius vita nobis sunt tradita. Si ι 30. anuum n, quo visio-
nem inauguralem habuit (1,1), de aetate eius intelligere licet, natus est a. 622.
paucis annis postquam Ieremias propheticum munus iniit. Ultimum vaticinium,
quod literis mandavit, a. 27. transmigrationis suae promulgavit (29,17); quamdiu
postea vixerit, ignoramus 'I'rnditio quaedam est iudaica, quam Patres receperunt,
eum α a iudice quodam populi Israel propterea, quod illum de cultu idolorum
arguisset, apud Babyloniam interfectum esse n. Reliquas fabellas, quas iuniores
scriptores fide non digni tradunt, adscribere superfluum est.

2. —Inter prophetas Ezechiel singularem locum occupat. Eo enim tem-
pore, quo antiquus theocratiaestatus corruebat, vocatus est, ut in terra
aliena exsules ad novum, qui condendus erat, statum praepararet. Namque
ne regno antiquo et templo destructis exsules omnem melioris sortis
spem abiicerent, Ezechiel tamquam fidelitatis divinae propheta missus est,
qui Deum suis promissis fidelem stare ostendens animos exsulum nova
spe repletos ad Deum reduceret.

Quo infeliciora et Israelitis periculosiora erant tempora , in quae incidit Eze-
chielis vita, eo clarius Deus misericordiam manifestavit, qua populum suum eius
peccatis non obstantibus amplectebatur3 omni enim qua potuit ratione eum ad se
revocare studuit, neque in Palaestina tantum degentibus Iudaeis prophetas susci-
tavit, sed etiam exsulibus, Eodem tempore, quo Ieremias et Baruch lerosolymiS,
Daniel et Ezechiel in Chaldaea vaticinati sunt. — Exsules vero eadem ratione,
qua ludaei ierosolymitani, superstitiosa quadam sanctuarii fiducia abrepti nec
primis cladibus edocti, credere noluerunt, Deum permissurum esse, ut anti-
quum regnum destrueretur, sed pseudoprophetarum promissionibus seducti
mox se esse in patriam reversuros sperabant. Difficile igitur erat Ezechielis
munus, ad quod implendum singulari indigebat fortitudine, quam ei, uti nomine
eius praesagitum erat, Deus impertivit¹. In duro enim et obstinato populo vanam
illam fiduciam, qua a sincera conversione retinebatur, destruere debuit vaticiniis
symbolicisque actionibus imminentem regni et urbis et templi interitum an-
nuntians. In hac muneris parte omnino similis est Ieremiae eadem eodem tempore
lerosolymis docenti3 at hac parte Ieremiae munus absolvebatur, dum Ezechielis
praecipuum munus praeparabatur. Septem enim annis ante urbem deletam susci-
tatus, ut destructionem annuntiaret, impletione minacium illorum vaticiniorum
sese probavit genuinum Dei legatum, cui etiam laetiora annuntianti fides debere-
tur. Laetiora quidem reliqui quoque prophetae praedixerant, at omnes eorum
promissiones cum domo davidica , oum urbe sancta , cum templo ita videbantur
connexae, ut iis sublatis non amplius impleri posse viderentur. Itaque quo
tempore res omnes putabantur conclamatae, Ezechiel fidelitatem Domini
praedicans nova spe animos replet; davidicae dom'us ramusculum esse relic-
tum ostendit, qui in monte excelso plantatus totam terram sit impleturus
117‚22 sqq. etc->3 pro antiquo templo, cultu etc. destructis novum templum, no·-
vnm cultum, novam urbem, novam terrae distributionem fore docet imagines
futurarum rerum deIIneans (40.-46.). Deus autem, quum per Ezechielem priores
suas promissiones denuo et clarius proponeret, id praesertim intendit, ut fidelitate

(1) Nomen ΒΝΡἸΠἿ (Alex. ’Ῑηζεκιήλ) rectius explicatur ’ἾΝ ΡτΠἾ, consonat Deus (cfr
Ezech. 3. ⁶- 8). Alii tamen explicare malunt ’ἿΝ pffi'n «praevalet Deus»

 

